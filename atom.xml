<?xml version="1.0" encoding="utf-8"?>
<feed xmlns="http://www.w3.org/2005/Atom">
    <id>http://hicarl.github.io</id>
    <title>忠孝節義</title>
    <updated>2021-04-08T12:28:12.471Z</updated>
    <generator>https://github.com/jpmonette/feed</generator>
    <link rel="alternate" href="http://hicarl.github.io"/>
    <link rel="self" href="http://hicarl.github.io/atom.xml"/>
    <subtitle>人生在世，貴盡忠孝節義等事，方於人道無愧，可立於天地之間</subtitle>
    <logo>http://hicarl.github.io/images/avatar.png</logo>
    <icon>http://hicarl.github.io/favicon.ico</icon>
    <rights>All rights reserved 2021, 忠孝節義</rights>
    <entry>
        <title type="html"><![CDATA[關聖帝君應驗桃園明聖經]]></title>
        <id>http://hicarl.github.io/post/guan-sheng-di-jun-ying-yan-tao-yuan-ming-sheng-jing/</id>
        <link href="http://hicarl.github.io/post/guan-sheng-di-jun-ying-yan-tao-yuan-ming-sheng-jing/">
        </link>
        <updated>2021-04-07T15:13:27.000Z</updated>
        <content type="html"><![CDATA[<p>開經偈<br>
武帝明聖經    千載嘆未曾<br>
皈依勤持誦    乾元亨利貞</p>
<p>〈序〉<br>
漢漢壽亭侯。略節桃園經。書於玉泉寺。夜夢與凡人。<br>
萬經千典有。帝經未舉行。著爾傳塵世。不可視為輕。<br>
焚香高誦念。其福即來臨。人能抄錄送。諸疾不相侵。<br>
家宅供此經。妖魅化為塵。舟船奉此經。風波即刻平。<br>
行人佩此經。途路保安寧。書生看此經。不久步青雲。<br>
婦人誦此經。二女五男成。若為亡化念。亡化早超生。<br>
若為父母念。父母享遐齡。日念三五遍。或誦百千聲。<br>
諸神皆歡喜。宅舍並光明。凶事化為吉。福祿壽重增。<br>
太上道君三界靈。眾聖五嶽雷電神。五湖並四海。日月斗星辰。天下城隍聽號令。萬方土地各遵行。值年值月將。值日值時神。夜差黑煞帥。日令皎潔兵。往來細鑒察。不得漏毫分。會同家宅神。著令司命君。如有虔誦男和女。速速報知聞。或賜福與壽。或蔭兒與孫。萬聖朝真均奏議。普天之下盡頒行。<br>
帝素覽《春秋》。幼觀孔孟。惟以孝弟為先。修身治國為本。異端蜂起。兵戈傷殘民命。十餘年甲不離身。刀無潔淨。夜無穩睡三更。日不飽餐一頓。東戰西征。百戰而江山纔定。白了鬚鬢星星。力倦馬羸刀鈍。費盡赤膽忠心。換得個封侯金印。<br>
到如今亂臣賊子。捕風捉影。奸貪讒佞。結黨欺凌。言無一定。不思禮義廉恥。孝弟忠信。事每胡行。屢圖僥倖。篡君位。戮忠臣。好貨財。淫美色。殺人縱性。只顧爽心樂事。豈曉得後來報應。古今好事多磨。毋勉強苟求捷徑。如彩雲琉璃。鮮花明月。人不知機。如鋼刀快缺。妄動橫行。造下了些冤業。遠則幾年。近則數月。報應無差。法難漏洩。<br>
如人未遭逢。各有時節。當思守命由天。安貧樂業。如百藝倉卒成功。其物焉能精潔。草木不能培植。難長許多枝葉。五穀少用耕鋤。苗雖秀而不結。文臣十載寒窗，方朝金闕。武將百戰臨危，始得公侯並列。帝乃日月精忠。乾坤大節。天崩帝崩。地裂帝裂。<br>
偈曰。<br>
帝本天樞第六星。臨凡欲使萬方寧。<br>
形容雖去神猶在。留得精英震百靈。</p>
<p>〈經〉<br>
明聖經。大眾聽。帝乃紫微宮裡朱衣神。協管文昌武曲星。祗因張仙無主轄。敕令隨帝為從神。檢點少男與少女。或損陰陽絕子孫。送生催生及難產。魅妖傷殘癍痘疹。如有焚香諷誦者。轉禍為祥顯聖靈。今有塑畫帝像者。側立張仙持彈弓。<br>
鑒知戰國侵凌亂。命帝臨凡救萬民。玉皇賜帝名和姓。子胥五轉做忠臣。臨潼解釋諸侯難。絕卻奸秦並國心。楚無道。酒荒淫。昭關過此難。吳越動刀兵。道帝一生為孝子。數世做忠臣。敕令帝管錢塘事。晝夜領潮行。<br>
漢室多奸黨。改姓下凡塵。火龍燒赤兔。水獸煉青鋒。臥蠶眉八字。丹鳳眼雙睛。五龍鬚擺尾。一虎額搖身。韜略期孫臏。機謀勝范增。春秋丈夫志。生長解梁城。指關為帝姓。下界又稱臣。<br>
幼而離鄉。壯而出仕。大丈夫以四海為家。何患乎帝無兄弟。入桃園覩兩人奇異。請問英雄何處。雄糾糾朗曰桓侯。貌堂堂溫言先主。遂出身投地今逢主。須待挽天河水來蕩滌。誠哉龍虎風雲會。宰牛馬昭告天地。結義匡扶漢室。<br>
破黃巾。誅董卓。呂布斃。劫寨剿曹奸。賺入空營內。雁侶散徐州。攜嫂無存地。減燭張遼謀。破壁聖帝義。降漢不降曹。忠臣不事二。封漢壽亭侯。印無漢重鑄。三日華筵。曹瞞美意。顏良文醜統兵圍。敢對立功。可酬曹歸計。封金卻印三辭操。挈眷尋兄一點忠。千里尋兄添義氣。五關斬將有威風。離合英雄乾坤內。相逢兄弟古城中。智尚雖高無決勝。運籌固識少經綸。<br>
三謁茅廬。臥龍晏起。大夢誰先覺。平生相自知。草堂春睡足。窗外日遲遲。未出茅廬。三分已定。武侯原是廣慧星。即是前朝嚴先師。此生諸葛相。再宋朱文公。輪迴三世相。永不下凡塵。鼎足三分嫌地窄。江山今換許多人。先主已在清虛府。聖帝今掌三天門。桓侯四川為土穀。每起忠良護國心。在宋易姓武穆將。在唐改諱曰張公。輪迴三轉皆忠烈。上帝封為護國神。小可兵戈不差及。大難危邦再下塵。<br>
天下城隍皆將相。正直為神古至今。為人忠孝感天地。豈在持齋佛顯靈。飲食衣服休華美。隨著隨餐莫厭爭。禽獸一切皆性命。無故自食宰生靈。一切化生皆活命。何故張弓捕網尋。草木果花休折採。嚴冬零落發陽春。萬物悉含天地化。依時生長與人靈。汝能遵守惜萬物。福有攸歸禍不侵。勿謂善小而不做。勿謂惡小而可行。天網恢恢分曲直。神靈赫赫定虧盈。孝弟忠信人之本。禮義廉恥人之根。爾能聽帝行善事。定有祥雲足下騰。<br>
帝受三天門掌握。萬神啟奏帝先聞。善者記錄加官爵。惡者遭殃絕子孫。報應遲速時未到。昭彰早晚福終臨。休道天高無耳目。虧心暗室有遊神。敬神如在須誠敬。不可狂言褻聖明。萬國九州皆敬服。道帝忠義獨稱尊。塑形畫像乾坤內。如帝英雄有幾人。<br>
又奉  玉帝加御敕。掌握凡間善惡人。精忠冲日月。義氣貫乾坤。面赤心尤赤。鬚長義更長。英雄氣蓋世。殘燭刀破壁。封庫印懸樑。爵祿辭不受。偃月刀。磨仍快。歎兄弟不再。臥蠶眉。鎖未開。恨江山幾改。亙古功名難比並。三天門下封元帥。稽首頓首。<br>
上帝敕令。各部將帥。經傳下界。抄錄諷誦。如世人能遵行。繫玉腰金。官居千載。能全一事。崢嶸三代。欽承法旨。會集諸神施行。於是  救苦大仙。太上真君。太白金星。公同註解。覆奏明章。勿容議改。行於四海。皇圖鞏固。萬民永賴。著忠良竭力匡衡。孝順無改。廉潔不亂心田。節義臨危不敗。忠孝廉節之章聽解。</p>
<p>〈註〉<br>
註系三聖公同註解忠孝廉節之精義<br>
君使臣以禮。臣事君以忠。日用朝廷祿。當思補報功。報國臣之本。惜卒將之宗。不飾文臣過。不滅武將功。紀錄文華殿。舉劾建章宮。丹心如赤日。位必至三公。秦檜世為犬。武穆四帥中。<br>
為人子。孝為先。孝順兩字緊相聯。勿惱怒。常使歡。煖衣飽食無饑寒。病醫藥。必自煎。即須嘗過獻親前。夜不解衣朝不食。時時刻刻在身邊。爾能孝順爾子孝。點點滴滴看簷前。大舜孝。帝位傳。二十四孝極周全。在生不供養。死後祭靈前。不孝子。惹災愆。虎唅蛇咬病相纏。官刑牢獄遭充配。水火之災實可憐。或自懸樑刀毒死。不孝之人苦萬千。速速改。莫遲延。世人孰無過。改之為聖賢。人無過。篤行全。<br>
廉生畏。潔生嚴。細檢點。避疑嫌。希賢希聖由天定。學禮學詩聽自然。卻周粟。隱山川。為人似玉無瑕玷。立志如同鐵石堅。守己祿。莫徇偏。損人利己子孫冤。廉者不受嗟來食。志士不飲盜之泉。辭俸原憲潔。畏金楊震廉。坐懷不亂柳下惠。閉戶無容魯仲連。鶂食曾如螬李美。瓜祭何勝菜羹甜。俸祿止堪供禮儀。舉家食費僅盤桓。百篢擡回失節物。滿箱裝裹昧心錢。笞杖徒流誰不怕。勸爾擡頭看上天。縱容男僕如狼虎。謀佔軍民地與田。勢敗運衰參訐告。拔塚平房冤報冤。婦男窮極為娼盜。恨殺當初惡要錢。<br>
人之節。如竹又如月。廣大與高明。圓容更清潔。一生直不彎。挺挺欺霜雪。一勁參天秀。舞風弄明月。娥英泣竹林。點點斑皆血。即如蘇武杖。數有十二節。李陵污其奸。蘇武敬其烈。仲升使西域。三十六國卻。節義全。神聖悅。或掌天曹事。或補城隍缺。或生公與侯。富貴千年業。亂臣並賊子。每把忠良滅。一見虛歡喜。心口各相別。心藏丈八矛。意存三尺鐵。舌下有龍泉。殺人不見血。貪酷剋奸讒。自殞兒孫絕。帝不喫長齋。帝不信異說。地獄即城隍。三寶星日月。救濟急難人。就是解冤結。<br>
此四節忠孝廉節。詳明甚切。</p>
<p>後列二十四劫。<br>
擎天頂地猛勇神。捧日舉月普照神。列宿張星明朗神。騰雲駕霧飛度星。驅雷掣電威烈神。呼風喚雨擾攘星。降霜落雪變通星。賞善罰惡正直神。輔德討罪忠義神。覺頑化迷感應神。延生逐疫慈祥神。飛沙走石截路神。翻江遶海五湖神。崩山頹嶺鐵甲神。凍水開冰結化星。抽芽綻葉發育星。開花結果嬌媚星。長禾秀穀益惠星。走獸飛禽捕捉星。魚蝦蟹鼈踴躍星。飛跳諸蟲纏擾星。作文制字文昌星。興兵布陣武曲星。造作工藝巧作神。眾星聽令。各回本部。變化發生。稽首神明。無極聖眾。不可思議功德。</p>
<p>〈乩〉<br>
斗口王天君。欽奉漢室漢壽亭侯關聖大帝敕令。<br>
大帝曰。帝曾言。日在天上。心在人中。心者。萬事之根本。儒家五常。道釋三寶。皆從心上生來。仁莫大於忠孝。義莫大於廉節。二者五常之首。聖人參贊化育者。此而已。仙佛超神入化者。此而已。自有天地以來。這箇無極太極之理。渾然包羅。古今長懸。諸帝王聖賢仙佛。萬經千典。只是明此理。成此事而已。<br>
帝係  紫微垣中。火之正氣。火離明象也。故主文昌。火又烈性也。故主武曲。文主仁。仁首忠孝。武主義。義首廉節。惟是舉天下萬世。皆為聖賢仙佛。此有晝無夜。有陽無陰。絕無之理也。自戰國以來。帝出世匡君救民。不得已以公善之心望世。此《桃園經》之所以現身說法也。奈何世之人。真性不密。偏僻用心。見帝平常之言。不曰聖人不出此驕矜語。則曰聖人不出此淺近語。嗚呼。是必欲帝重作五經。待世之智、愚、賢、不肖。皆盡讀之乎。不獨此也。現在身列文儒。亦妄行指駁。帝因周子懔懔。持誦多年。只得正解明白。如再有擅行詆毀者。輕則令瘟火滅之。重則命將軍斬之。毋悔。<br>
帝君曰。天地無私。善惡昭彰。順天者存。逆天者亡。神道設教。借此以傳。<br>
帝當言《明聖經》三字。「經」者。常也。所言無非人生日用常行道理。可以常傳萬古。人能恭敬身心。時時不忘乎根本。刻刻常存乎孝弟。謹敬這箇心田。勿貪勿淫是也。「聖」者。昭然也。參天化育。千古忠肝義膽。萬載聖神。先聖後聖。其揆一也。「明」者。如同日月。普照乾坤。無物不到。使我心性常懷不昧。靈臺潔淨。打掃如同寶鏡一般。明心鑑性。故曰《明聖經》。<br>
《明聖經》本係夢與玉泉寺僧。僧醒而傳述焉。首句漢漢。上一漢字乃代名。即大漢也。漢壽亭。係地名也。其先。囑咐人人誦此經者。是以效驗歆動人心也。中言。精忠冲日月。義氣貫乾坤。即《孟子》所謂塞乎天地也。曰。面赤鬚長者。即《大學》所謂心廣體胖。《孟子》所謂睟面盎背也。至投胎轉劫之說。儒者不言。不知釋道兩門。並非無據。試歷查古今。借尸還魂。靈殼轉寄。異物入胎。豈少也哉。帝言在列國。在漢與在唐宋之言。實非誑也。諸君試對核之。再四章。言忠。文武臣僚。皆當敬體。則是三代以上之臣也。夔、龍、伊、皋其人也。言孝。則曰不解衣不食。則侍膳寢門。文王其人也。滴水還源。孫又效子。則子孫保之。大舜其人也。說到二十四孝。古今昭如日月。格天地。動鬼神。豈非確然可據者哉。<br>
廉者。在周禮以六計為定。實從義字中生。故為愚昧者痛斥。而廉泉、盜水。舉一二而已括之也。節如竹、竹有筠也。如月、月有度也。非筠則溷。非度則昏。古今大節不踰者。於義殆盡。後遣諸神鑒察。以使速應。<br>
帝亦大費婆心。以帝為驕。帝固不辭。以帝為淺。帝亦不辭。但願人人。從此驕言淺言做去。一一果自信於心中。然後探元妙之理。入上聖之班。帝亦不怪。而且快然也。將此語著  靈官傳世知之。為此述告周宰人等。一心體此。以心印心。心在人中。日在天上。欽哉勿忽。<br>
蓋天古佛。昭明翊漢大天尊。三稱</p>
<p>収經赞<br>
慈悲救世。忠義匡君。演教說法度群生。正氣滿乾坤。無量度人。受持利益亨。<br>
大聖伏魔蕩寇救苦救難大天尊。三稱</p>
<p>關聖帝君應驗桃園明聖經終<br>
行三跪九叩禮</p>
]]></content>
    </entry>
    <entry>
        <title type="html"><![CDATA[關聖帝君覺世真經]]></title>
        <id>http://hicarl.github.io/post/guan-sheng-di-jun-jue-shi-zhen-jing/</id>
        <link href="http://hicarl.github.io/post/guan-sheng-di-jun-jue-shi-zhen-jing/">
        </link>
        <updated>2021-04-07T14:19:32.000Z</updated>
        <content type="html"><![CDATA[<p>帝君曰。人生在世。貴盡忠孝節義等事。方於人道無愧。可立身於天地之間。若不盡忠孝節義等事。身雖在世。其心已死。是謂偷生。凡人心即神。神即心。無愧心。無愧神。若是欺心。便是欺神。故君子三畏、四知。以慎其獨。勿謂暗室可欺。屋漏可愧。壹動壹靜。神明鑒察。十目十手。理所必至。況報應昭昭。不爽毫發。淫為諸惡首。孝為百行原。但有逆理於心有愧者。勿謂有利而行之。凡合理於心無愧者。勿謂無利而不行。若負吾教。請試吾刀。<br>
敬天地。禮神明。奉祖先。孝雙親。守王法。重師尊。愛兄弟。信友朋。睦宗族。和鄉鄰。別夫婦。教子孫。時行方便。廣積陰功。救難濟急。恤孤憐貧。創修廟宇。印造經文。舍藥施茶。戒殺放生。造橋修路。矜寡拔困。重粟惜福。排難解紛。損貲成美。垂訓教人。冤仇解釋。鬥秤公平。親近有德。遠避兇人。隱惡揚善。利物救民。回心向道。改過自新。滿腔仁慈。惡念不存。壹切善事。信心奉行。人雖不見。神已早聞。加福增壽。添子益孫。災消病減。禍患不侵。人物鹹寧。吉星照臨。<br>
若存惡心。不行善事。淫人妻女。破人婚姻。壞人名節。妒人技能。謀人財產。唆人爭訟。損人利己。肥家潤身。恨天怨地。罵雨呵風。謗聖毀賢。滅像欺神。宰殺牛犬。穢溺字紙。恃勢辱善。倚富壓貧。離人骨肉。間人兄弟。不信正道。奸盜邪淫。好尚奢詐。不重儉勤。輕棄五谷。不報有恩。瞞心昧己。大鬥小秤。假立邪教。引誘愚人。托說升天。斂物行淫。明瞞暗騙。橫言曲語。白日咒詛。背地謀害。不存天理。不順人心。不信報應。引人作惡。不修片善。行諸惡事。官詞口舌。水火盜賊。惡毒瘟疫。生敗產蠢。殺身亡家。男盜女淫。近報在身。遠報子孫。<br>
神明鑒察。毫發不紊。善惡兩途。禍福攸分。行善福報。作惡禍臨。<br>
我作斯語。願人奉行。言雖淺近。大益身心。戲侮吾言。斬首分形。有能持誦。消兇聚慶。求子得子。求壽得壽。富貴功名。皆能有成。凡有所祈。如意而獲。萬禍雪消。千祥雲集。諸如此福。惟善可致。吾本無私。惟佑善人。眾善奉行。毋怠厥誌。</p>
]]></content>
    </entry>
    <entry>
        <title type="html"><![CDATA[關聖帝君伏魔護道彰感誓章]]></title>
        <id>http://hicarl.github.io/post/guan-sheng-di-jun-fu-mo-hu-dao-zhang-gan-shi-zhang/</id>
        <link href="http://hicarl.github.io/post/guan-sheng-di-jun-fu-mo-hu-dao-zhang-gan-shi-zhang/">
        </link>
        <updated>2021-04-07T14:18:52.000Z</updated>
        <content type="html"><![CDATA[<p>吾是天上靈。拏風捉鬼神。大刀兵百萬。佐道輔天行。<br>
　　正心行吾法。吾必合汝心。持心終始壹。吾必親現形。<br>
　　由汝役使我。變化如沙塵。分身千百萬。隨處救天民。<br>
　　勤心奉吾者。永結為弟兄。遣吾降霖雨。掣電轟雷霆。<br>
　　遣吾誅妖孽。斬頭滴血腥。遣吾攝魂魄。升天入地尋。<br>
　　遣吾捉邪祟。速縛來現形。遣吾散禍難。風火無暫停。<br>
　　遣吾救疾病。親為五臟神。三臺調正氣。萬病自安寧。<br>
　　盡心皈我教。衛法永興隆。亥日是吾降。香火宜精勤。<br>
　　汝若負吾者。風刀斬爾形。我若負汝者。永滅精氣神。功成行滿日。同步朝上清。急急如律令。</p>
]]></content>
    </entry>
    <entry>
        <title type="html"><![CDATA[關聖帝君降筆救劫永命經]]></title>
        <id>http://hicarl.github.io/post/guan-sheng-di-jun-jiang-bi-jiu-jie-yong-ming-jing/</id>
        <link href="http://hicarl.github.io/post/guan-sheng-di-jun-jiang-bi-jiu-jie-yong-ming-jing/">
        </link>
        <updated>2021-04-07T14:18:30.000Z</updated>
        <content type="html"><![CDATA[<p>信以成之。念真經而消劫。宜可為也。宣聖諭以迎祥。繼而眾善奉行。省愆改過。首除諸惡莫作。醉欲復蘇。正己化人。休貪酒色財氣。避兇趨吉。以圖性命身家。倘雲因果無憑。何從立腳。惟問功過有格。急早回頭。革面自新。 彼蒼姑恕在即。癡心如故。他日悔罪已遲。問誰縱惡怒天。時生變故。任爾前身明月。處境難言。大劫臨頭。人鬼相離片紙。修功不力。屍魂霎別兩途。<br>
我本 天樞救星。臨凡漢季。身寄衰微炎運。好讀《春秋》。明察當年。張角黃巾作亂。逮觀繼日。董卓呂布橫行。宇宙瓜分。寰區鼎沸。群雄割據。天子徒建空名。眾庶無依。朝臣仍然袖手。奸黨持權竊柄。海內寒心。誰人蕩寇伏魔。驅其濁氣。<br>
　　吾也崛起草莽。奮聲田間。自從誓約桃園。誌存王室。單刀匹馬。剿滅邪氛。數載馳驅。掃除流賊。五關斬將。千裏尋兄。伸大義於封金。心存故舊。表大節於秉燭。義伏曹奸。北伐東征。復振炎劉壹線。吞吳逐魏。才得鼎足三分。神勇蓋於當時。丹心莫遂。蒼天祚不乃漢。素誌難酬。徒使當年華夏功勛。千秋遺恨。何故此日馨香祀典。萬古常新。<br>
　　又蒙 上帝殿前。加封首相。總攝三天門下。糾察群生。善者降祥。惡徒譴戮。稽查當今之世。人道澆漓。拋卻太古之風。俗情變詐。五倫不講。百行全虧。惡積如山。恬不為怪。孽緣似海。竟不自知。因而獲罪於天。時行浩劫。遂至奔逃無地。痛楚吟呻。轉入畜生。孽無盡期之慘。稍存仁愛。烏有不痛之心。<br>
　　歲在庚子。初時吾偕 文 呂二帝。跪奏通明七日。盡竭精誠。哀求恩準群真。宏施大澤。隨處飛鸞開化。上下相通。逢壇駕鶴降臨。人神共會。陰陽交語。使智愚之誠求。善惡易明。見幽顯之報應。此作中流之砥柱。欲挽既倒之狂瀾。猶冀有誌諸生。傳宣廣勸。免至凡庸舉世。墮落深沈。領旨迄今。數十年來未息。普天之下。萬千堂眾奔馳。馬不離鞍。刀無潔凈。筆無離手。呼不絕聲。誅奸魄。將滿幽都。隨孽受報。超忠魂。未盈天府。自在姱修。朝斯夕斯。費心力於不計。彼降此降。作文詞已無涯。揭其全。雖難盡見。舉其略。諒必頗聞。《明聖經》。是吾夢授。《回頭岸》。為我主持。《覺世文》、《救劫經》、《善書局序》、《明善篇》、《葆元集》、《返性圖》書、自《衛真》至《源善》等編。邀仙佛諸聖神同作。列堂各序。誥諭殷殷。大誡小懲。言詞懇懇。然賴吾經文。諷誦遵行。免劫受福無窮者。固不乏其人。而輕我（帝）神教。習尚奢詐。招殃獲罪不已者。亦不勝等輩。<br>
第恨心非口是。自負文儒。常無形外積中。居然君子。內受父教。離前未見克勤。外受師傳。退後鮮能溫習。朋友並無規諫。彼此糊言。弟兄何有切磋。手足不顧。應試略利。輕浮似中三元。文藝頗通。滿腹如同飽學。競短長於終日。氣傲心高。講嘲笑以成風。談閨道閫。履豐席厚。忘之何自而來。德澤陰功。辟之全然不信。認財色為性命。強奪強謀。視仁義若汙泥。怕沾怕染。損人利己。惟致意於貪婪。鬥靡趨華。無關心於廉正。以忠孝為外務。徒應徒然。以道德為異端。不講不究。聖經寶訓。見之視若常談。困厄窮途。悔之何嘗及早。汙神貪酷。遇難許東許西。怨天糊塗。閑時不敬不畏。對三光而無禮。於八目而不敦。生死輪回之機。安於莫辨。陰陽果報之說。置若罔聞。不體老安少懷之行。猶悖原始反終之理。至精氣為物。遊魂為變。以 孔聖為人。演說為空。既無存心養性之功。不求利物濟人之智。不安天命。不盡人倫。善書送彼不觀。焉望彼送。宣講行勸不聽。何知勸行。逞己之能。阻人之善。般般罪惡莫數。多多言語難傳。甚於前善後惡而不知。加於悔改誤行而不覺。惡孽更重。善路被封。千呼萬呼。難得人心之應。壹儆二儆。莫奈惡世之何。善人莫自心安。淒風凝結。生物不能性定。黑氣觸空。慘切當前。赫赫固然難忍。腥聞在上。蒼蒼有所不容。<br>
故將種種罪孽之深。定以頻頻災害之至。數或水劫、火劫、風劫、塵劫、刀劫、疫劫、龍劫、虎劫、妖劫。劫劫難逃。更恐旱災、瘟災、魔災、疾災、饑災、寒災、傷災、刑災、橫災。災災不免。此劫不及者。彼災以及之。前世不及之。今生而及也。按罪輕與罪重。或滅身與滅門。或壹方而劫之。屍橫遍野。與獨善其身者。命付東流。下此不睹不聞。何分貧富。皆類愚夫愚婦。盡被株連。草偃因風。傾邪易倒。禍生自惡。樂境變愁。可鑒前車。歷觀各省州縣。方知後患。將見通郡市村。那時華屋良田。誰人受用。縱有嬌妻美妾。何事不空。只見號泣連天。明籲暗涕。直到哭聲絕地。肉臭骨拋。魄降冥司。受盡千般罪責。魂遊陰府。難堪萬狀慘刑。何苦盡地機關。為私戇算。以忘滿天真宰。救爾苦心。至是天功與人力齊湮。何勝深恨。為浩然壹嘆。<br>
　　嗚呼！悲心切切。在沙諭以提撕。哀哉！苦淚漣漣。望人心之悔覺。倘見斯言尚不悟。有過不遷。及聞此語仍不傷。無從可救。頑石有點頭之日。何以人竟無靈。豚蛇有聽經之時。何以人不如畜。良心雖死。終有壹隙之明。天理復萌。豈無再生之路。既死因其不省察。而自遭之已往者。諸生忍此不宣傳。以普救其將來乎。<br>
　　論道理。則不言鬼神禍福。正人心。必須講報應災祥。其有過惡未盈。聞善言而覺轉。其念慈悲壹片。憫世道之淩夷。恨無千萬化身。移風易俗。抑擇二三為德。發義施仁。力救劫中。吾著吉神阿護。除赦災外。佑其善果圓成。功立不朽於世間。何殃何患。性切兼善於天下。轉禍為祥。此乃天道循環。救人因以救己。推其公私旋轉。保世自然保家。人生孰無君親。盡倫固宜善法。世俗不復古道。斯時難挽天心。若歸定數之然。何其暴棄之甚。不思配命多福。《詩》可自求。又言不善余殃。《易》能趨避。<br>
禹平水土治世。上天雨金。孔作《春秋》《孝經》。長虹化玉。燕諍臣。鄒衍下獄。六月飛霜。齊孝婦。竇氏含冤。三年不雨。白起之坑趙卒。雷擊牛身。燕山之積善功。天錫桂子。略證上古。聊述近今。潘城葆元三經。行雖未廣。梅菉善書壹局。成雖未圓。各賴安。將壹境。皆停劫。已三年。東鎮源善篇。日久未頒。難消余劫。竇城眾善書。年前妥布。方保暫寧。陳宏謀。著善書以遺規模。元宰繼世。李崇忠。輯善本而行功過。科甲遐齡。鄒壹桂。施善書以贖罪愆。歷官禮部。張禧光。願改悔而行功過。危病換腸。王竺。發願鐫經。麟兒早降。汪源。才刊首冊。孀母延年。演說之周箎。易饑饉而增祿壽。唱書之鄭狗。換廢足而享榮華。其余求則得之。何勝枚舉。此皆天由人格。豈托無憑。尚疑神鬼皆虛。弗如走獸。除信經文以外。盡是罪人。縱使百計偷生。終期歸劫。如果壹心向善。立反本良。<br>
念可對天。何須勸。而善自積。行失其道。有所懲。而惡乃遷。故舉經書。因施禮樂。多方化導。無微不周。由《孝經》至《四書》。六經諸史。乃孔孟與列聖。諸子百家。皆同此心。垂保末世。無奈斯世。畜類轉人者多。充趨下流。心貪如獸者眾。讀書不解。認理不真。不計死生。落沈淪於萬世。只圖宦達。爭勢利於壹時。因難啟迪愚蒙。只可望之有誌。將其性道。證諸真經。深則大洞、金剛、心經、道德、黃庭、高王、本願等類。淺如皇經、明聖、覺世、陰騭、金科、玉歷、感應等編。列聖全書。三教經文。宇宙善書。無乎不可。群仙遺本。諸真寶訓。幽明法語。有感皆通。果能遵行。雖壹經壹文已足。莫如參透。更多聞多見愈明。<br>
　　隨境遇而揣摩。靜觀自得。因時地而誦讀。善與人同。口誦心維。念其文而思其義。力行身體。持自己而化諸人。淺深反復磋磨。彼此互相砥礪。家諭戶曉。閭裏共切箴規。觸目驚心。庸愚亦知畏懼。龍馬圖。虎驚玉兔。已動子星。豬雞場。犬吠金牛。未經申雪。何尚劫運壹紀。處處開壇。宜將聖諭萬言。方方闡教。日宣月講。引參勸善之書。夕惕朝乾。化行功過之格。行之壹載。可免壹身之災。行之三年。可免全家之劫。五年所求如願。十載入聖超凡。壹人遵行。壹人得福。千家同誌。千家消殃。準此推行。多則益善。毋因循而隱其過。勿間斷以誤其功。<br>
　　逢神位。念神經。人即敬我。看善書。行善事。我不負人。豈在匾對帳袍。邀吾賜福。最憎美色淫戲。敗俗傷風。許願禱祈。所喜善書勸世。禳 天齋醮。惟嫌暴物傷財。花街、花炮、花燈、花消。花費其福。果真、果誠、果懇、果切。果通其神。帝德好生。買物放生。方合帝德。聖心惡殺。宴會戒殺。始體聖心。我意甚殷。諸子深求寶訓。筆因再降。又申永命經文。<br>
　　我（帝）說此經。喻慈航而把舵。人登彼岸。向寶筏而幫篙。竭力撐持。遠離孽海。堅心矢誌。快出迷途。果然彼岸既登。筏尚應舍。何況慈航不遇。孽豈易離。茍壹念之未純。雖窮經而何益。矧以聲音求我。奚殊邪道癡人。惹他冒說狂魔。妖言惑眾。敗我神教大道。罪究非輕。惜我無言。借人乩筆開化。遭人毀謗。謂我關某無能。鸞壇彼此稱關。狐疑他人訛作。誰識千江有水千江月。日月生光。何止萬化從心萬化關。關關是義。苦心救世。何來醜類譏彈。正道教人。焉說邪魔冒降。非憐赤子之劫。豈好勞哉。因慰 玉皇之心。不得已也。<br>
　　從吾訓者。為吾思之。念吾之經。體吾之誌。闡吾之教。法吾之行。生吾之明。為吾之上。勝吾之福。過吾之榮。歡吾之懷。了吾之願。盡吾之力。嘔吾之心。誨汝諄諄。持此消災聚慶。聽我藐藐。違斯斬首分形。其理淵深。其言淺近。其文鄙陋。其法圓通。其盡精微。其致廣大。其實壹理。其味無窮。其通天堂。其透地獄。其遣鬼祟。其役神明。其掛家堂。其災漸退。其能遵奉。其宅安寧。其刊送施。其功不朽。其鈔傳誦。讀者銘心。其遂所求。誌之傳世。謂不靈者。請嘗試之。寶也勉旃。欽哉勿忽。吾深願也。爾自諒之。</p>
]]></content>
    </entry>
    <entry>
        <title type="html"><![CDATA[ 關聖帝君降筆真經]]></title>
        <id>http://hicarl.github.io/post/guan-sheng-di-jun-jiang-bi-zhen-jing/</id>
        <link href="http://hicarl.github.io/post/guan-sheng-di-jun-jiang-bi-zhen-jing/">
        </link>
        <updated>2021-04-07T14:18:04.000Z</updated>
        <content type="html"><![CDATA[<p>帝是漢關聖帝。敕諭大眾聽聞。<br>
世上不齊等事。全憑一點真心。<br>
正直光明不屈。死生順逆當分。<br>
帝嘗下遊漢季。結盟皇叔三人。<br>
桃園名重千古。單刀秉燭於今。<br>
寄曹明來明去。吞吳為漢超昇。<br>
上帝嘉聖忠耿。獨敕宣化幽明。<br>
令帝日遊天下。鑒別忠佞紛紛。<br>
一切貪殘奸巧。還償果報斤斤。<br>
最戒讀書文士。並及官宦軍民。<br>
第一休欺父母。切莫圈套鄉鄰。<br>
貧富先交朋友。朋友乃是五倫。<br>
信心內外平等。何妨蹇難災迍。<br>
曹操無底深險。現今受罪陰冥。<br>
武侯只緣忠義。幽冥群奉為神。<br>
直心直受真福。巧計巧來禍因。<br>
有過昭如日月。無私天地同群。<br>
果然兒女不誑。到處鬼怕神欽。<br>
設計偷覷女色。自己帷薄宣淫。<br>
弄手誆騙財物。輩輩嫖賭淪侵。<br>
比比爭能爭勝。往往越賤越貧。<br>
快快收心猛省。休休愈墮愈深。<br>
三生輪迴惡趣。千載唾罵難禁。<br>
筆尖添減情罪。舌劍反誅滿門。<br>
尤恨毒心狼婦。花言啜哄鄉親。<br>
唆夫罵公罵婆。令帝一見生嗔。<br>
泥像揮刀剖腹。分斬母子平均。<br>
可喜平人孝弟。朝夕買辦糧薪。<br>
霎時風行泥馬。駝回萬里窮軍。<br>
欲求長生育子。急宜戒殺放生。<br>
不食牛犬等肉。可免牢獄囚刑。<br>
男女遵奉聖語。遇難帝自降臨。<br>
戰場驅逐鬼魅。刀光雷雨血淋。<br>
護國百折不改。助爾加爵策勳。<br>
富貴永昌奕世。眉壽永無災侵。<br>
如有毀法妄想。斗秤欺哄愚氓。<br>
不許生身人世。阿鼻地獄呻吟。<br>
那時悔禍已晚。急早佩服法文。<br>
回頭諸惡莫作。勉力眾善奉行。</p>
]]></content>
    </entry>
    <entry>
        <title type="html"><![CDATA[關聖帝君正心寶誥]]></title>
        <id>http://hicarl.github.io/post/guan-sheng-di-jun-zheng-xin-bao-gao/</id>
        <link href="http://hicarl.github.io/post/guan-sheng-di-jun-zheng-xin-bao-gao/">
        </link>
        <updated>2021-04-07T14:16:51.000Z</updated>
        <content type="html"><![CDATA[<p>誥曰。我奉  帝命巡行。深憫人心陷溺。或懷巨測。或任尖深。或似豺狼。或同蛇蠍。不知人靈萬物。實惟心宰一身。下手工夫。當頭要物。虞廷傳精一。孔氏重操存。佛法曰明。道家曰貞。雖有殊途原歸一致。鑒觀有赫者在茲。陰陽無私者以茲。茲爾有眾諦聽吾言。試觀古往今來。不爽逆凶迪吉。心狠烏江刎首。豈曰夭亡。心惡絕域殞身。誰雲數蹇。留侯不血食。心計太深。伯道無後嗣。心情甚僻。朱門乞丐。祖先心過驕恣。白屋公卿。家世心懷誠樸。心巧受禍更巧。心多失意尤多。陡受奇窮。心原執拗。平遭異禍。心實奸邪。心氣不和平。不徒無福。且無算心情多惰      慢。總為無用又無成。善行輒說。有心而未為。天奪其魄。惡事籍口。無心而偶失。鬼瞰其衷。心果坦平。處處皆為坦地。心如危險。紛紛自蹈危機。忌刻心腸。在我偏多不若。貪瞞心腹。有資攸被奇傾。心有真知。心無成見。生無奸狀。何以家室花迷蝶亂。只為心淫。人有賢稱。何以子孫蛇頭鬼腦。原由心毒。心小般般無害。心豪事事難成。禍自心生。孽由心造。凡茲有位。心須自凜旦明。亦曰吾儒。心期無愧幽獨。縉紳後代。因甚多生敗子孽孫。平等文人。緣何反獲高科巍第。或心恃勢位而背主欺民。或心守謙虛而尊人約己。其爾大眾務當心抱慈祥。一切吾民。各宜心存平實。富者心殷周濟。貴者心尚謙恭。貧者心守勤儉。賤者心懷廉恥。事父兄心惟孝弟。待朋友心盡忠誠。勿心存慳吝。薄視姻親。勿心好鑽營。厚交勢力。勿貌善心惡。勿口是心非。心性直。應事直而無曲。心體圓。處事圓而莫方。勉種心田何恣南阡北陌。廣培心地。不須虎踞龍盤。急早回心。務期心得。庶我心實獲。而<br>
帝心簡在矣。</p>
]]></content>
    </entry>
    <entry>
        <title type="html"><![CDATA[ 關聖帝君萬應靈籤]]></title>
        <id>http://hicarl.github.io/post/guan-sheng-di-jun-wan-ying-ling-qian/</id>
        <link href="http://hicarl.github.io/post/guan-sheng-di-jun-wan-ying-ling-qian/">
        </link>
        <updated>2021-04-06T11:56:39.000Z</updated>
        <content type="html"><![CDATA[<p>序</p>
<p>書訓休征，易占趨吉，至誠感孚，其道如神。今夏，锜以事進鄂城，得見<br>
《聖帝靈籤》抄本，敬謹誦解，欽瞻<br>
聖帝之萬古綱常。一生忠義，而卦體事實，符合天然。若以是籤，遍設於各省、郡、邑，<br>
聖帝廟中，凡吉士行藏得決於一字之精微，同叨<br>
聖佑，豈不善歟。爰以付梓廣送，且繼張蕭二公之夙志。時同興斯事者，無為孫必貴，元和陸思昆與前得稿之人，祈籤之地，其姓相同，更有異焉。梓成書此以識。<br>
乾隆五十八年蒲月穀旦長洲弟子顧锜盥沐敬書。</p>
<p>庚子冬，應植馳驅北上，道出宿遷之陸家集，憇於普濟庵，因臂疾甚劇，禱於<br>
關聖帝君，恭讀籤詩與廟蔔者，逈異，遂發願欲敬刊之。迨辛醜春王之八日，返自京華，複禱於<br>
神前，不特所祈籤句字淺而深，意微而顯，竟讀一過<br>
聖帝之忠義神武，赫赫目前。爰請原本於僧，付之剞劂，以傳諸世雲。<br>
皖江弟子蕭應植謹識。</p>
<p>是籤乃<br>
聖帝於萬歷年間，示夢華亭張九法，諭將<br>
聖帝生平忠義事實，編作籤詩六十四首，配成周易六十四卦。另設限籤一百零五，以全天地始終之數，令占者不泥於全詩，即一字亦可解其吉凶，蓋示人以必應之道也。九法設牲醴虔跽<br>
神前，援筆成詩，若有<br>
神赴。詩成告納，爰占以試，隨祈隨應，不敢私秘，梓以公行天下。<br>
顯應非長，久遂失其原本，康熙三十八年，有孫肇基，字心一者，得之於戴玉成先生存稿，廣抄傳播，得常留宇宙，並周易而傳之不朽。願見之者，於海內<br>
聖廟中，遍設以廣<br>
神意，以便占之者指幽，功德無量也。</p>
<p>凡祈籤者，須沐浴虔誠，先求限籤一枝，再求卦籤一枝，查限籤上許看某句某字，將所求卦籤詩句一看自明，無不感應。</p>
<p>〈限籤〉</p>
<p>限籤一筒，計一百零五枝。<br>
第一籤    來意至誠，所占之事大吉，宜速行，不必禱籤。<br>
第二籤    占籤不曾齋戒，其事大凶，不可禱求。<br>
第三籤    所占委曲，許求兩籤，共詳以斷吉凶。<br>
第四籤    齋戒不誠，所占不應。<br>
第五籤    占事不良，神明不籤。<br>
第六籤    主意不定，神意難憑。<br>
第七籤    許看全首大意，以定吉凶，應在第一句上。<br>
第八籤    許看全首大意，以定休咎，應在第二句上。<br>
第九籤    許看全首大意，以定行止，應在第三句上。<br>
第十籤      許看全首大意，以定去就，應在第四句上。<br>
第十一籤    許看全首大意，以決勝負，應在首二句上。<br>
第十二籤    許看全首大意，以判得失，應在後二句上。<br>
第十三籤    許看第一句。<br>
第十四籤    許看第二句。<br>
第十五籤    許看第三句。<br>
第十六籤    許看第四句。<br>
第十七籤    許看前二句。<br>
第十八籤    許看後二句。<br>
第十九籤    許看中二句。<br>
第二十籤    許看前三句。<br>
第二十一籤    許看後三句。<br>
第二十二籤    許看第一句與末句。<br>
第二十三籤    許看第二句與末句。<br>
第二十四籤    許看第一句與第三句。<br>
第二十五籤    許看首尾全詩。<br>
第二十六籤    許看第一句第一字。<br>
第二十七籤    許看第一句第二字。<br>
第二十八籤    許看第一句第三字。<br>
第二十九籤    許看第一句第四字。<br>
第三十籤      許看第一句第五字。<br>
第三十一籤    許看第一句第六字。<br>
第三十二籤    許看第一句第七字。<br>
第三十三籤    許看第一句首二字。<br>
第三十四籤    許看第一句首三字。<br>
第三十五籤    許看第一句首四字。<br>
第三十六籤    許看第一句首六字。<br>
第三十七籤    許看第一句首七字。<br>
第三十八籤    許看第一句後二字。<br>
第三十九籤    許看第一句後三字。<br>
第四十籤      許看第一句後四字。<br>
第四十一籤    許看第一句後五字。<br>
第四十二籤    許看第一句後六字。<br>
第四十三籤    許看第一句中三字，除兩頭四字。<br>
第四十四籤    許看第一句中五字，除兩頭二字。<br>
第四十五籤    許看第一句首尾二字。<br>
第四十六籤    許看第二句第一字。<br>
第四十七籤    許看第二句第二字。<br>
第四十八籤    許看第二句第三字。<br>
第四十九籤    許看第二句第四字。<br>
第五十籤      許看第二句第五字。<br>
第五十一籤    許看第二句第六字。<br>
第五十二籤    許看第二句第七字。<br>
第五十三籤    許看第二句首二字。<br>
第五十四籤    許看第二句首三字。<br>
第五十五籤    許看第二句首四字。<br>
第五十六籤    許看第二句首五字。<br>
第五十七籤    許看第二句首六字。<br>
第五十八籤    許看第二句後二字。<br>
第五十九籤    許看第二句後三字。<br>
第六十籤。    許看第二句後四字。<br>
第六十一籤。  許看第二句後五字。<br>
第六十二籤。  許看第二句後六字。<br>
第六十三籤。  許看第二句中三字，除兩頭四字。<br>
第六十四籤。  許看第二句中五字，除兩頭二字。<br>
第六十五籤。  許看第二句首尾二字。<br>
第六十六籤。  許看第三句第一字。<br>
第六十七籤。  許看第三句第二字。<br>
第六十八籤。  許看第三句第三字。<br>
第六十九籤。  許看第三句第四字。<br>
第七十籤      許看第三句第五字。<br>
第七十一籤    許看第三句第六字。<br>
第七十二籤    許看第三句第七字。<br>
第七十三籤    許看第三句首二字。<br>
第七十四籤    許看第三句首三字。<br>
第七十五籤    許看第三句首四字。<br>
第七十六籤    許看第三句首五字。<br>
第七十七籤    許看第三句首六字。<br>
第七十八籤    許看第三句後二字。<br>
第七十九籤    許看第三句後三字。<br>
第八十籤      許看第三句後四字。<br>
第八十一籤    許看第三句後五字。<br>
第八十二籤    許看第三句後六字。<br>
第八十三籤    許看第三句中三字，除兩頭四字。<br>
第八十四籤    許看第三句中五字，除兩頭二字。<br>
第八十五籤    許看第三句首尾二字。<br>
第八十六籤    許看第四句第一字。<br>
第八十七籤    許看第四句第二字。<br>
第八十八籤    許看第四句第三字。<br>
第八十九籤    許看第四句第四字。<br>
第九十籤      許看第四句第五字。<br>
第九十一籤    許看第四句第六字。<br>
第九十二籤    許看第四句第七字。<br>
第九十三籤    許看第四句首二字。<br>
第九十四籤    許看第四句首三字。<br>
第九十五籤    許看第四句首四字。<br>
第九十六籤    許看第四句首五字。<br>
第九十七籤    許看第四句首六字。<br>
第九十八籤    許看第四句後二字。<br>
第九十九籤    許看第四句後三字。<br>
第一百籤      許看第四句後四字。<br>
第一百零一籤    許看第四句後五字。<br>
第一百零二籤    許看第四句後六字。<br>
第一百零三籤    許看第四句中三字，除兩頭四字。<br>
第一百零四籤    許看第四句中五字，除兩頭二字。<br>
第一百零五籤    許看第四句首尾二字。</p>
<p>兩籤並出者，不許再求。</p>
<p>〈卦籤〉</p>
<p>卦籤一筒，計六十四枝<br>
第一籤   乾卦   生平大概<br>
亙古生成第一忠，堅持大義有誰同。<br>
炎光既盡吹還熱，鼎足乾坤定伯功。<br>
第二籤   坤卦   長軀偉貌<br>
膽勇昂藏八尺軀，老天生我意何如。<br>
要知賦比堂堂貌，負固憑陵立掃除。<br>
第三籤   屯卦   美髯紅臉<br>
將星朗朗映蒲東，耿耿丹心照面紅。<br>
莫道當時稱國士，迄今咸讚美髯公。<br>
第四籤   蒙卦   棄家避難<br>
賦性剛方念不差，梟除黨惡走天涯。<br>
雖然稍快男兒志，難免腥羶穢莫邪。<br>
第五籤   需卦   立志不凡<br>
立志堅貞只向劉，雄風誰似大刀頭。<br>
吞吳滅魏除奸佞，掃蕩中原始罷休。<br>
第六籤   訟卦   幸遇先主<br>
國脈淹淹一帶時，秉仁仗義力支持。<br>
相逢玉葉中山裔，奮續靈長不斷絲。<br>
第七籤   師卦   喜逢翼德<br>
滿腔忠義出蒲東，涿郡停車數不窮。<br>
須信上蒼存默佑，英雄還是識英雄。<br>
第八籤      比卦    桃園結義<br>
桃園三姓結同胞，萍水相逢似漆膠。<br>
萬古綱常從此定，方知事業起蓬茅。<br>
第九籤      小畜卦  鑄偃月刀<br>
青鋒凜凜雪霜寒，蕩敵除凶血未幹。<br>
平定八方皆爾力，相持馬上斬樓蘭。<br>
第十籤      履卦    剿黃巾賊<br>
大興山下陣雲高，試展青龍偃月刀。<br>
小寇已誅顯我技，掃除凶惡見功勞。<br>
第十一籤    泰卦    大戰張角<br>
仙授奇書保世安，何期奸慝錯相看。<br>
天教仗義除凶亂，大戰疆場賊膽寒。<br>
第十二籤    否卦    首斬華雄<br>
鳳鸞失勢向鴉群，志在乘機立大勳。<br>
卻怪無知生嫉妒，首誅鼠輩勵三軍。<br>
第十三籤    同人卦  三戰虎牢<br>
虎牢相會亂揮刀，節鎮貔貅鋒聚豪。<br>
迭戰青龍翻皓月，功成三捷顯名高。<br>
第十四籤    大有卦  解還卑職<br>
俗吏無知擅作威，丈夫安肯折腰圍。<br>
犯而不校成君子，談笑郵亭解印歸。<br>
第十五籤    謙卦    助擒呂布<br>
白門鼙鼓震烽煙，魔魘胡床地湧泉。<br>
非是英雄天不佑，從來殘忍幾能全。<br>
第十六籤    豫卦    夜看春秋<br>
聖賢褒貶是春秋，筆法森森賢智愁。<br>
靜裏埋頭勤究竟，扶王定霸有奇謀。<br>
第十七籤    隨卦    怒斬貂蟬<br>
天產夭龍屈二雄，司徒女陣已成功。<br>
月明寶劍紅顏泣，保汝名高節又忠。<br>
第十八籤    蠱卦    徐州失散<br>
邳徐熱弱力難支，實是男兒困厄時。<br>
骨肉一朝皆折散，窮通得失有誰知。<br>
第十九籤    臨卦    細詰張遼<br>
國士須從聖主遊，明珠豈肯暗中投。<br>
故人屢錯還從正，豈曰歸曹誤白頭。<br>
第二十籤    觀卦    要允三事<br>
俊傑行藏貴識時，假權合道有誰知。<br>
奸雄若肯依三事，大義無傷不是私。<br>
第二十一籤  噬嗑卦  明降漢室<br>
將相殊途總漢臣，綱常淩替始紛紜。<br>
遭時蹇競從權道，假曰歸劉卻又真。<br>
第二十二籤  賁卦   受印封侯<br>
印鑄封侯漢壽亭，分明大節氣錚錚。<br>
心中有主無非正，顛沛流離意益誠。<br>
第二十三籤  剝卦   不易舊袍<br>
舊袍不易此身新，念念桃園舊主人。<br>
豈為新恩忘昔義，艱難猶更有君臣。<br>
第二十四籤  復卦    秉燭待旦<br>
義同叔嫂分當欽，況復君臣禮更尊。<br>
此際更宜申大節，通宵紅燭照乾坤。<br>
第二十五籤  無妄卦  詠赤兔馬<br>
美爾追風逐電奔，不須杖策自飛騰。<br>
埏垓梗化宜平服，涉水登山任我行。<br>
第二十六籤  大畜卦  破壁為光<br>
更長燭盡不光輝，暗室無稽隙易為。<br>
破壁增光心白晝，堂堂大義有誰非。<br>
第二十七籤  頤卦    謝賜赤兔<br>
輕人重畜總無心，鴻雁東西杳信音。<br>
得此神駒千裏足，天涯早晚好追尋。<br>
第二十八籤  大過卦  誤斬顏良<br>
讒人運巧暗中藏，假手干戈兩地傷。<br>
雖有天從人意願，卻教凶猛欠隄防。<br>
第二十九籤  坎卦    力擒文醜<br>
冀北南征將不辰，戰於官渡血腥塵。<br>
須知僣迎皆遭滅，稍得酬恩便脫身。<br>
第三十籤    離卦    盡封府庫<br>
無名富貴等浮雲，美女黃金禮遇深。<br>
欲去盡還封府庫，好將青白建奇勳。<br>
第三十一籤  咸卦    辭曹尋主<br>
斬顏誅醜已酬恩，去就原因各有門。<br>
今日謝辭歸舊主，一身忠義萬年存。<br>
第三十二籤  恒卦   五關斬將<br>
斬將搴旗出五關，保全家口幸安然。<br>
往來如入無人境，歷代英雄孰並肩。<br>
第三十三籤  遁卦   扶幼歸劉<br>
儲君國本最為先，因被勾連入虎煙。<br>
奮勇斬關爭得去，偏安還續漢家年。<br>
第三十四籤  大壯卦 獨行千裏<br>
間關千裏路迢迢，匹馬單刀志倍高。<br>
此去功成歸舊主，馳驅鞍轡怎為勞。<br>
第三十五籤  晉卦   立斬蔡陽<br>
歷盡崎嶇傍古城，追兵塵起百疑生<br>
若非旋馬殲奸魄，誰信硁硁不背盟。 　<br>
第三十六籤  明夷卦 古城敘義<br>
一家折散喜重逢，骨肉相看似夢中。<br>
天相吉人膺大任，崎嶇歷盡見亨通。<br>
第三十七籤  家人卦 三顧草廬<br>
欲匡天下好施為，三顧殷勤豈敢違。<br>
堪羨臥龍岡隱隱，至今千載有光輝。<br>
第三十八籤  睽卦   繼嗣關平<br>
詩稱蜾贏負螟蛉，只為嗣艱繼此丁。<br>
繞膝一經勤教讀，依稀相類續門庭。<br>
第三十九籤  蹇卦   華容放曹<br>
誼洽當年作主賓，保全家眷義為真。<br>
華容狹路應難免，且恕奸雄顯大恩。<br>
第四十籤     解卦  義降黃忠<br>
意氣降人真大德，豈因勇猛賤駑駘。<br>
酧恩即展穿楊技，空射盔纓有自來。<br>
第四十一籤   損卦  獨守荊州<br>
乾坤分野定荊州，一統輿圖舊屬劉。<br>
吳魏無知生睥睨，仗君威武砥中流。<br>
第四十二籤   益卦  教子有方<br>
赤心惟許佐炎劉，子職宜分長者憂。<br>
好向聖賢經傳熟，禮義元妙細追求。<br>
第四十三籤   夬卦  渡江赴宴<br>
長江風浪總茫然，赤膽忠肝可格天。<br>
造物有心延末祚，波臣戮力濟中顛。<br>
第四十四籤   姤卦  盤詰魯肅<br>
開闢荊襄分九州，天潢嫡派自承劉。<br>
輿圖一統應還漢，汝是何人敢僣謀。<br>
第四十五籤   萃卦  怒鞭糜芳<br>
古來三尺斷無私，藉寵生驕汝自知。<br>
從此秉公行薄責，兢兢悔過莫教遲。<br>
第四十六籤 升卦   計擒龐德<br>
輿櫬臨戎志可矜，皆因力莽事難成。<br>
任君縱有屠龍手，難脫牢籠血染腥。<br>
第四十七籤 困卦   水渰七軍<br>
庸懦何堪主幄謀，不知形勢屯江流。<br>
隨機試展經綸手，壬癸滔滔不肯休。<br>
第四十八籤  井卦    智擒於禁<br>
草莽無知僣竊流，假名漢室擁貔貅。<br>
雖然幸得回生意，免赴波濤且寄囚。<br>
第四十九籤  革卦    刮骨療毒<br>
鋒鏑交加箭暗傷，毒深筋骨礙行藏。<br>
吉人天相神醫遇，刺血盈盆病自康。<br>
第五十籤    鼎卦    對客奕棋<br>
兵法攻圍似奕棋，周天度數用心機。<br>
兩持勝負全憑算，先著為雄輸者雌。<br>
第五十一籤  震卦    威震華夏<br>
古郡荊襄百代門，地當衝險據江濱。<br>
威名華夏咸情服，方顯君侯志量深。<br>
第五十二籤  艮卦    拒婚謾罵<br>
請通秦晉意求和，自執言辭謾詈多。<br>
拒魏通吳誠有見，堅辭不允動干戈。<br>
第五十三籤  漸卦    麥城失守<br>
奸謀設計害忠良，獨守孤城少主張。<br>
叵奈天人俱去害，故教傑士妄遭殃。<br>
第五十四籤  歸妹卦  驕士大夫<br>
體貌昂昂自不群，偏於貴介少殷勤。<br>
真而慢禮君須慎，剛愎當年誤此身。<br>
第五十五籤  豐卦    愛惜士卒<br>
人生貴賤本同情，體統須知將與兵。<br>
居處時加兒女愛，千肝萬膽一齊傾。<br>
第五十六籤  旅卦    玉泉顯聖<br>
我本天樞第六星，臨凡欲使萬方寧。<br>
形容雖去神猶在。留得精英振百靈。<br>
第五十七籤  巽卦    立廟流芳<br>
忠良千古不能磨，天絕炎劉奈若何。<br>
廟貌英風昭宇宙，而今名譽萬方多。<br>
第五十八籤  兌卦    陰殺呂蒙<br>
各盡忠心固有因，吳為僣國我為真。<br>
白衣搖櫓謀雖巧，陰刃加誅隕汝身。<br>
第五十九籤  渙卦    名標青史<br>
姓氏爭輝日月光，乾坤不朽此行藏。<br>
常將靈爽存青史，永庇賢良澤萬方。<br>
第六十籤    節卦    忠義如生<br>
不磨忠義稟如生，身後乾坤更顯名。<br>
本欲除邪扶正直，普天赫奕見精靈。<br>
第六十一籤  中孚卦  兩間正氣<br>
倫常倫理一身全，博得芳名萬古傳。<br>
結聚兩間真正氣，浩然充塞遍山川。<br>
第六十二籤  小過卦  封武安王<br>
宋家封諡武安王，為立功勳定四方。<br>
香火遍傳中外國，垂裳端冕貌堂堂。<br>
第六十三籤  既濟卦  追封上帝<br>
憶昔當年掃蕩功，此時爵賞已封公。<br>
聖朝一統憑神佑，追贈諸天上帝同。<br>
第六十四籤  未濟卦  萬古崇祀<br>
正直名高蜀漢間，蜚聲騰湧普天安。<br>
曆朝聖主猶尊重，俎豆春秋萬萬年。</p>
<p>附載：張九法夢征<br>
弟子九法江南華亭人，少業文，屢試不第，因思<br>
《關聖帝君籤》應驗，天下凡有廟宇，靡不塑像設籤，以決人間禍福。一日，齋戒往祈得六十二籤，詩雲：“百千人面虎狼心，賴汝干戈用力深，得勝回時秋漸老，虎頭城裏喜相尋”四句。實泛而難明。九法再拜，而求晰示，複得此籤，誠異之矣。又禱以求將來事業若何，仍示此籤，九法始警而不敢再瀆，遂叩首雲：“籤不能明，九法齋戒以祈托夢。”三宿而不得至，四夜子時，夢<br>
帝君策馬而呼曰：“汝心果虔，當聽吾言，汝將來事業頗有，籤句無可似者，前日之籤，不過令汝改業習武。如速習之，當助汝刀馬，報國忠君，不減我之仕漢。但稍應之際，當為我作事實籤六十四首，合應《周易》六十四卦，令人不泥於四句，即一字亦可解其吉凶。”此明萬曆丙戌九月事也，九法尊信之，遂欣然習武，讀韜鈴，演引馬，三試而三黜，迨於丁酉中秋夜，複夢<br>
帝君曰：“我言將驗，爾勿廢武業也。”是科果中鄉試，戊戌聯捷，猶未之驗，及後推任南京，則“虎頭城”之句驗矣。<br>
至辛醜二月十五，夜夢<br>
帝君怒而言曰：“我籤已驗，爾何忘昔日之囑。”九法跪而不敢對，乃曰：“速將我事實作籤詩六十四首，免與石將軍溷我素志。籤成可配卦爻，令占者須分一字一句應之。另設限籤一百零五，以全天地始終之數，中有奇驗，汝好為之，決不薄汝。汝馬素妨主，我當收之，換我馬與汝，向許汝刀，待臨陣時，刀馬與汝。”言訖而覺。不十日，九法之坐馬卒然僕死，九法怵然，於顯應之速。至三月十五日，設牲醴默祝，<br>
神前思作籤詩，援筆時若有<br>
神赴，籤成告納，隨占以試，屢祈屢應，益知<br>
帝君之囑不虛也。爰梓以公諸天下，張九法自記。</p>
]]></content>
    </entry>
</feed>