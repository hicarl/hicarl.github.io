<!DOCTYPE html>
<html>
  <head>
    <meta charset="utf-8" >

<title> 關聖帝君降筆真經 | 忠孝節義</title>

<meta name="viewport" content="width=device-width, initial-scale=1, maximum-scale=1, user-scalable=no">

<link rel="stylesheet" href="https://use.fontawesome.com/releases/v5.7.2/css/all.css" integrity="sha384-fnmOCqbTlWIlj8LyTjo7mOUStjsKC4pOpQbqyi7RrhN7udi9RwhKkMHpvLbHG9Sr" crossorigin="anonymous">
<link rel="shortcut icon" href="https://hicarl.github.io/favicon.ico?v=1617857926950">
<link rel="stylesheet" href="https://hicarl.github.io/styles/main.css">



<link rel="stylesheet" href="https://unpkg.com/aos@next/dist/aos.css" />
<script src="https://cdn.jsdelivr.net/npm/vue/dist/vue.js"></script>



    <meta name="description" content="帝是漢關聖帝。敕諭大眾聽聞。
世上不齊等事。全憑一點真心。
正直光明不屈。死生順逆當分。
帝嘗下遊漢季。結盟皇叔三人。
桃園名重千古。單刀秉燭於今。
寄曹明來明去。吞吳為漢超昇。
上帝嘉聖忠耿。獨敕宣化幽明。
令帝日遊天下。鑒別忠佞紛紛。
..." />
    <meta name="keywords" content="" />
  </head>
  <body>
    <div id="app" class="main">

      <div class="sidebar" :class="{ 'full-height': menuVisible }">
  <div class="top-container" data-aos="fade-right">
    <div class="top-header-container">
      <a class="site-title-container" href="https://hicarl.github.io">
        <img src="https://hicarl.github.io/images/avatar.png?v=1617857926950" class="site-logo">
        <h1 class="site-title">忠孝節義</h1>
      </a>
      <div class="menu-btn" @click="menuVisible = !menuVisible">
        <div class="line"></div>
      </div>
    </div>
    <div>
      
        
          <a href="/" class="site-nav">
            首页
          </a>
        
      
        
          <a href="/archives" class="site-nav">
            归档
          </a>
        
      
        
          <a href="/tags" class="site-nav">
            标签
          </a>
        
      
        
          <a href="/post/about" class="site-nav">
            关于
          </a>
        
      
    </div>
  </div>
  <div class="bottom-container" data-aos="flip-up" data-aos-offset="0">
    <div class="social-container">
      
        
      
        
      
        
      
        
      
        
      
    </div>
    <div class="site-description">
      温故而知新
    </div>
    <div class="site-footer">
      Powered by <a href="https://hicarl.github.io/" target="_blank">Gridea</a> | <a class="rss" href="https://hicarl.github.io/atom.xml" target="_blank">RSS</a>
    </div>
  </div>
</div>


      <div class="main-container">
        <div class="content-container" data-aos="fade-up">
          <div class="post-detail">
            <h2 class="post-title"> 關聖帝君降筆真經</h2>
            <div class="post-date">2021-04-07</div>
            
            <div class="post-content" v-pre>
              <p>帝是漢關聖帝。敕諭大眾聽聞。<br>
世上不齊等事。全憑一點真心。<br>
正直光明不屈。死生順逆當分。<br>
帝嘗下遊漢季。結盟皇叔三人。<br>
桃園名重千古。單刀秉燭於今。<br>
寄曹明來明去。吞吳為漢超昇。<br>
上帝嘉聖忠耿。獨敕宣化幽明。<br>
令帝日遊天下。鑒別忠佞紛紛。<br>
一切貪殘奸巧。還償果報斤斤。<br>
最戒讀書文士。並及官宦軍民。<br>
第一休欺父母。切莫圈套鄉鄰。<br>
貧富先交朋友。朋友乃是五倫。<br>
信心內外平等。何妨蹇難災迍。<br>
曹操無底深險。現今受罪陰冥。<br>
武侯只緣忠義。幽冥群奉為神。<br>
直心直受真福。巧計巧來禍因。<br>
有過昭如日月。無私天地同群。<br>
果然兒女不誑。到處鬼怕神欽。<br>
設計偷覷女色。自己帷薄宣淫。<br>
弄手誆騙財物。輩輩嫖賭淪侵。<br>
比比爭能爭勝。往往越賤越貧。<br>
快快收心猛省。休休愈墮愈深。<br>
三生輪迴惡趣。千載唾罵難禁。<br>
筆尖添減情罪。舌劍反誅滿門。<br>
尤恨毒心狼婦。花言啜哄鄉親。<br>
唆夫罵公罵婆。令帝一見生嗔。<br>
泥像揮刀剖腹。分斬母子平均。<br>
可喜平人孝弟。朝夕買辦糧薪。<br>
霎時風行泥馬。駝回萬里窮軍。<br>
欲求長生育子。急宜戒殺放生。<br>
不食牛犬等肉。可免牢獄囚刑。<br>
男女遵奉聖語。遇難帝自降臨。<br>
戰場驅逐鬼魅。刀光雷雨血淋。<br>
護國百折不改。助爾加爵策勳。<br>
富貴永昌奕世。眉壽永無災侵。<br>
如有毀法妄想。斗秤欺哄愚氓。<br>
不許生身人世。阿鼻地獄呻吟。<br>
那時悔禍已晚。急早佩服法文。<br>
回頭諸惡莫作。勉力眾善奉行。</p>

            </div>
            
            
              <div class="next-post">
                <div class="next">下一篇</div>
                <a href="https://hicarl.github.io/post/guan-sheng-di-jun-zheng-xin-bao-gao/">
                  <h3 class="post-title">
                    關聖帝君正心寶誥
                  </h3>
                </a>
              </div>
            

            

          </div>

        </div>
      </div>
    </div>

    <script src="https://unpkg.com/aos@next/dist/aos.js"></script>
<script type="application/javascript">

AOS.init();

var app = new Vue({
  el: '#app',
  data: {
    menuVisible: false,
  },
})

</script>






  </body>
</html>
