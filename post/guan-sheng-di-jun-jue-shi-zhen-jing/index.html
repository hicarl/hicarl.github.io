<html>
  <head>
    <meta charset="utf-8" />
<meta name="viewport" content="width=device-width, initial-scale=1" />
<title>關聖帝君覺世真經 | 忠孝節義</title>
<link rel="shortcut icon" href="https://hicarl.github.io/favicon.ico?v=1617859811448">
<link href="https://cdn.jsdelivr.net/npm/remixicon@2.3.0/fonts/remixicon.css" rel="stylesheet">
<link rel="stylesheet" href="https://hicarl.github.io/styles/main.css">
<link rel="alternate" type="application/atom+xml" title="關聖帝君覺世真經 | 忠孝節義 - Atom Feed" href="https://hicarl.github.io/atom.xml">
<link rel="stylesheet" href="https://fonts.googleapis.com/css?family=Droid+Serif:400,700">



    <meta name="description" content="帝君曰。人生在世。貴盡忠孝節義等事。方於人道無愧。可立身於天地之間。若不盡忠孝節義等事。身雖在世。其心已死。是謂偷生。凡人心即神。神即心。無愧心。無愧神。若是欺心。便是欺神。故君子三畏、四知。以慎其獨。勿謂暗室可欺。屋漏可愧。壹動壹靜。神明..." />
    <meta name="keywords" content="" />
    <link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
    <script src="https://cdn.bootcss.com/highlight.js/9.12.0/highlight.min.js"></script>
  </head>
  <body>
    <div class="main">
      <div class="main-content">
        <div class="site-header">
  <a href="https://hicarl.github.io">
  <img class="avatar" src="https://hicarl.github.io/images/avatar.png?v=1617859811448" alt="">
  </a>
  <h1 class="site-title">
    忠孝節義
  </h1>
  <p class="site-description">
    人生在世，貴盡忠孝節義等事，方於人道無愧，可立於天地之間
  </p>
  <div class="menu-container">
    
      
        <a href="/" class="menu">
          首页
        </a>
      
    
      
        <a href="/archives" class="menu">
          归档
        </a>
      
    
      
        <a href="/tags" class="menu">
          标签
        </a>
      
    
      
        <a href="/post/about" class="menu">
          关于
        </a>
      
    
  </div>
  <div class="social-container">
    
      
    
      
    
      
    
      
    
      
    
  </div>
</div>

        <div class="post-detail">
          <article class="post">
            <h2 class="post-title">
              關聖帝君覺世真經
            </h2>
            <div class="post-info">
              <span>
                2021-04-07
              </span>
              <span>
                3 min read
              </span>
              
            </div>
            
            <div class="post-content-wrapper">
              <div class="post-content">
                <p>帝君曰。人生在世。貴盡忠孝節義等事。方於人道無愧。可立身於天地之間。若不盡忠孝節義等事。身雖在世。其心已死。是謂偷生。凡人心即神。神即心。無愧心。無愧神。若是欺心。便是欺神。故君子三畏、四知。以慎其獨。勿謂暗室可欺。屋漏可愧。壹動壹靜。神明鑒察。十目十手。理所必至。況報應昭昭。不爽毫發。淫為諸惡首。孝為百行原。但有逆理於心有愧者。勿謂有利而行之。凡合理於心無愧者。勿謂無利而不行。若負吾教。請試吾刀。<br>
敬天地。禮神明。奉祖先。孝雙親。守王法。重師尊。愛兄弟。信友朋。睦宗族。和鄉鄰。別夫婦。教子孫。時行方便。廣積陰功。救難濟急。恤孤憐貧。創修廟宇。印造經文。舍藥施茶。戒殺放生。造橋修路。矜寡拔困。重粟惜福。排難解紛。損貲成美。垂訓教人。冤仇解釋。鬥秤公平。親近有德。遠避兇人。隱惡揚善。利物救民。回心向道。改過自新。滿腔仁慈。惡念不存。壹切善事。信心奉行。人雖不見。神已早聞。加福增壽。添子益孫。災消病減。禍患不侵。人物鹹寧。吉星照臨。<br>
若存惡心。不行善事。淫人妻女。破人婚姻。壞人名節。妒人技能。謀人財產。唆人爭訟。損人利己。肥家潤身。恨天怨地。罵雨呵風。謗聖毀賢。滅像欺神。宰殺牛犬。穢溺字紙。恃勢辱善。倚富壓貧。離人骨肉。間人兄弟。不信正道。奸盜邪淫。好尚奢詐。不重儉勤。輕棄五谷。不報有恩。瞞心昧己。大鬥小秤。假立邪教。引誘愚人。托說升天。斂物行淫。明瞞暗騙。橫言曲語。白日咒詛。背地謀害。不存天理。不順人心。不信報應。引人作惡。不修片善。行諸惡事。官詞口舌。水火盜賊。惡毒瘟疫。生敗產蠢。殺身亡家。男盜女淫。近報在身。遠報子孫。<br>
神明鑒察。毫發不紊。善惡兩途。禍福攸分。行善福報。作惡禍臨。<br>
我作斯語。願人奉行。言雖淺近。大益身心。戲侮吾言。斬首分形。有能持誦。消兇聚慶。求子得子。求壽得壽。富貴功名。皆能有成。凡有所祈。如意而獲。萬禍雪消。千祥雲集。諸如此福。惟善可致。吾本無私。惟佑善人。眾善奉行。毋怠厥誌。</p>

              </div>
              <div class="toc-container">
                
              </div>
            </div>
          </article>
        </div>

        
          <div class="next-post">
            <div class="next">下一篇</div>
            <a href="https://hicarl.github.io/post/guan-sheng-di-jun-fu-mo-hu-dao-zhang-gan-shi-zhang/">
              <h3 class="post-title">
                關聖帝君伏魔護道彰感誓章
              </h3>
            </a>
          </div>
        

        

        <div class="site-footer">
  
  <a class="rss" href="https://hicarl.github.io/atom.xml" target="_blank">
    <i class="ri-rss-line"></i> RSS
  </a>
</div>

      </div>
    </div>

    <script>
      hljs.initHighlightingOnLoad()

      let mainNavLinks = document.querySelectorAll(".markdownIt-TOC a");

      // This should probably be throttled.
      // Especially because it triggers during smooth scrolling.
      // https://lodash.com/docs/4.17.10#throttle
      // You could do like...
      // window.addEventListener("scroll", () => {
      //    _.throttle(doThatStuff, 100);
      // });
      // Only not doing it here to keep this Pen dependency-free.

      window.addEventListener("scroll", event => {
        let fromTop = window.scrollY;

        mainNavLinks.forEach((link, index) => {
          let section = document.getElementById(decodeURI(link.hash).substring(1));
          let nextSection = null
          if (mainNavLinks[index + 1]) {
            nextSection = document.getElementById(decodeURI(mainNavLinks[index + 1].hash).substring(1));
          }
          if (section.offsetTop <= fromTop) {
            if (nextSection) {
              if (nextSection.offsetTop > fromTop) {
                link.classList.add("current");
              } else {
                link.classList.remove("current");    
              }
            } else {
              link.classList.add("current");
            }
          } else {
            link.classList.remove("current");
          }
        });
      });

    </script>
  </body>
</html>
